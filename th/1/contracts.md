---
title: "Contracts"
actions: ['checkAnswer', 'hints']
material: 
  editor:
    language: sol
    startingCode: |
      pragma solidity //1. ระบุเวอร์ชั่นของ Solidity ตรงนี้

      //2. สร้างContract ตรงนี้
    answer: > 
      pragma solidity ^0.4.19;


      contract ZombieFactory {

      }
---

เริ่มต้นด้วยขั้นตอนที่ง่ายๆ ก่อน:

โค้ดของ Solidity นั้นจะอยู่ในส่วนของ **contracts**  โดย `contract` นั้นจะเรียกว่าเป็นบล็อคโครงสร้างพื้นฐานในแอพพลิเคชั่น Ethereum ซึ่งมีตัวแปรและฟังชั่นต่างๆ ขึ้นอยู่กับ contract ทั้งสิ้น  สิ่งนี้จะเป็นจุดเริ่มต้นโปรเจคทั้งหมดทั้งมวลของคุณนั่นเอง

contract ว่างๆ ซึ่งเราใช้ชื่อว่า `HelloWorld` ก็จะมีหน้าตาดังนี้:

```
contract HelloWorld {

}
```

##  Version Pragma

ในทุกๆ โค้ดต้นฉบับของ Solidity จะต้องเริ่มต้นด้วยคำว่า “version pragma” หมายถึงการประกาศเวอร์ชั่นคอมไพล์เลอร์หรือตัวแปลภาษาของ Solidity ที่โค้ดนี้ควรใช้ ทั้งนี้ก็เพื่อป้องกันปัญหาที่โค้ดของคุณจะถูกทำลายเมื่อคอมไพล์เลอร์ในอนาคตนั้นมีการปรับเปลี่ยนไป โดยหน้าตาของขั้นตอนดังกล่าวเป็นดังนี้ :

`pragma solidity ^0.4.19;` (สำหรับ Solidity เวอร์ชั่นล่าสุดขณะทำการเขียนโค้ดนี้ ซึ่งก็คือเวอร์ชั่น 0.4.19)

หากนำมาวางร่วมกันกับ contract เราก็จะได้โครงสร้างเริ่มต้นว่างๆ ที่คุณจะต้องเขียนเป็นสิ่งแรกในทุกๆครั้งเมื่อสร้างโปรเจคใหม่ขึ้น:

```
pragma solidity ^0.4.19;

contract HelloWorld {

}
```

# ทดสอบ

ในการที่จะสร้างกองทัพซอมบี้ เรามาลองสร้างฐานของ contract โดยใช้ชื่อว่า `ZombieFactory`

1.	ในกล่องด้านขวาให้ระบุตามขั้นตอนที่ได้กล่าวมา เพื่อให้เวอร์ชั่นของ Solidity ที่เราจะใช้คือเวอร์ชั่น `0.4.19`

2.	สร้าง contract เปล่าขึ้นมาแล้วใช้ชื่อว่า `ZombieFactory`

เมื่อทำสำเร็จแล้ว ให้คลิกที่ “check answer” ด้านล่าง หรือหากขัดข้องส่วนไหนให้คลิกคำสั่ง “hint”
